---
layout: post
title:  1943 -Spotprenten van de zoon van de concierge
date:   1943-01-01 12:00:00 +0100
categories: oorlog
icon: fa-pen
---
Tijdens de tweede wereldoorlog, nog voordat de school geraakt werd door de [brandbommen][1] gaat alles op school eigenlijk op een redelijk normale manier door. Er worden lessen gegeven en de school zoekt zelfs regelmatig personeel, getuige de vele krantenadvertenties die er te vinden zijn in de kranten uit die tijd.

Echter, er speelt zich ook nog een heel ander verhaal af rond de concierge en één van de zoons van die concierge. Het gaat hier om de heer Gort, die naast concierge ook als tekenleraar aan de school verbonden was. Hij woonde in de conciergewoning die er nu nog steeds staat.  De zoon van deze concierge heet Andries Gerrits Gort en er zijn diverse verhalen over hem te vinden op internet. Hij is op 24 januari 1914 geboren. Het is voor mij nu niet bekend of hij geboren is in de conciergewoning of elders in Enschede. In ieder geval is wel bekend dat hij het tekentalent van zijn vader heeft geërfd en ook is duidelijk dat hij veel bezig was in het verzet.

VIa de website [http://andriesggort.bosgort.nl][2] lees ik zijn verhaal en zie ik dat hij via Johannes ter Horst (een bekende verzetsman in Enschede) betrokken raakt bij verzetswerk in de regio. Het gaat met name om opvang van onderduikers. Korte tijd later, in 1943, raakt hij ook betrokken bij de verzetskrant uit de oorlog, de Trouw. Hij maakt spotprenten voor deze krant over Hitler.

<img class="image" style="display: block;" src="/images/overig/andries_gort_spotprent.jpg" alt="De laatste spotprent van Andries Gort" />
_De laatste spotprent van Andries Gort voor dagblad Trouw (Bron: [http://andriesggort.bosgort.nl][3] )_

De bovenstaande is de tweede en ook gelijk laatste spotprent die hij kan maken. Rond september 1943 wordt hij door andere verzetsmensen gewaarschuwd dat hij gezocht wordt door de Duitsers en uiteindelijk wordt hij, nadat hij is ondergedoken, opgepakt en afgevoerd naar Duitsland. Uiteindelijk zit hij in diverse kampen en overleeft de oorlog niet. Zijn familie hoort op 5 juni 1945 dat Andries is overleden.

Een veel uitgebreidere versie van het leven Andries is te vinden op de eerder genoemde website en op diverse andere sites over de tweede wereldoorlog.

[1]:	http://www.bak.nl
[2]:	http://andriesggort.bosgort.nl
[3]:	http://andriesggort.bosgort.nl