---
layout: post
title:  "1944 - Brandbommen op de school”
date:   1944-02-22 0:00:00 +0100
categories: oorlog
icon: fa-pen
---
Op 22 februari 1944 werd Enschede gebombardeerd door geallieerde vliegtuigen die dachten dat ze al boven een Duitse stad waren. Er werden honderden brandbommen afgevuurd op verschillende plekken boven de stad. Er werden vele huizen beschadigd en zeker 30 mensen kwamen om het leven.

Hoewel de krant van 24 februari 1944 doet vermoeden dat de hele ambachtsschool is afgebrand is dat gelukkig niet het geval geweest. Wel zijn er rond 13:15 's middags diverse bommen op en rond de school terecht gekomen. Gelukkig waren er in deze periode geen lessen in verband met de kolenschaarste door de oorlog.

Op het plein werden de houtloods en de fietsenberging getroffen door zeven brandbommen. De concierge, de heer Gort, die naast de school woonde, is naar buiten gesneld en samen met enkele leraren die blijkbaar ook in de buurt woonde hebben ze geprobeerd de brand te blussen en dat is zowaar ook nog gelukt!

Blijkbaar waren er op dat moment ook brandbommen op de zolder beland. De concierge heeft, samen met de leraren, nog geprobeerd ook die brand te blussen. Helaas was er geen houden  aan en door de rook en het gebrek aan water konden ze niets doen. Gelukkig is het vloer niet door de betonnen vloeren gekomen, onder andere door inzet van de toegesnelde leraren en leerlingen die hebben gezorgd dat de verdieping eronder vrij bleven van brand.

<img class="image featured" src="/images/buitenkant/voor_en_na_brandbommen.jpg" alt="De school voor en na de brandbommen" />

Rond 19:00 uur is de hele bovenverdieping verbrand en daarmee is de mooie orginele kap voorgoed van het gebouw verdwenen. Ze hebben toen de (betonnen) vloer van de zolder als provesorisch dak gebruikt door onderandere in de trappenhuizen de gaten dicht te maken zodat de regen niet zo het gebouw in viel. Op woensdag 29 maart 1944 begonnen de lessen van de Ambachtsschool weer in het gebouw en was zo al goed en zo kwaad al het ging hersteld. De krant van 28 maart 1944 meld nog een verzoek waarin gevraagd wordt aan oud-leerlingen om passerdozen die ze nog hebben te verkopen, te lenen of weg te geven aan de huidige leerlingen.

Pas veel later, rond 1949, zijn ze begonnen met het bouwen van de nieuwe kap. De foto hierboven van de school in de steigers is van 1949 en toen moesten de bouwwerkzaamheden nog beginnen.  Op 22 november 1951 opent de burgemeester de vernieuwde ambachtsschool, die niet alleen een nieuwe kap heeft gekregen, maar voor de gelegenheid ook verder helemaal is vernieuwd. Er zijn in totaal 46 lokalen, waarvan er 9 zich in de nieuwe kap bevinden. Dit zijn vooral theorielokalen. Ook hebben leerlingen van de school een groot aquarium gebouwd in de kantine en is de directiekamer toen helemaal vernieuwd. De school telde toen overigens zo'n zestienhonderd leerlingen, ruim 900 op de avondopleiding en 700 op de dagopleiding, allemaal jongens.

Bronnen:
- Krantenartikelen uit Twentsch Dagblad Tubantia, [www.delpher.nl][1]
- Beschouwingen over 125 jaar Openbaar Voortgezet Onderwijs te Enschede - H. Reef, W. Sijgers, D. Taat, W.F. Würsten

[1]:	http://www.delpher.nl