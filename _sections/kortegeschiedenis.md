---
title: Korte geschiedenis
icon: fa-history
order: 2
---
Al vanaf 1886 had Enschede de beschikking over een ambachtsavondschool. Nu klinkt dat spectaculairder dan het was, want het waren kleine opleidingen of cursussen die gegeven werden op verschillende plekken in de stad. Per 21 maart 1916 werd de _Vereeniging Ambachtsschool voor Enschede en omstreken_ opgericht en dat was het begin van de plannen voor het stichten van een ambachtsschool, met eigen gebouw, in Enschede. 1916 viel natuurlijk midden in de eerste wereldoorlog en hoewel Nederland neutraal was gebeurde er in die tijd niet veel. Laat staan dat er geld vrij zou komen voor zo' duur project. In 1921 werd dan toch begonnen met de bouw van het huidige gebouw van de ambachtsschool aan de Boddenkampsingel 80. Op 24 april 1923 opende dat nieuwe gebouw haar deuren.

Rond die tijd zal het personeelsbestand ongeveer uit 12 mensen hebben bestaan: Een directeur en een concierge, 2 praktijkleraren electrotechniek, 1 praktijkleraar timmeren, 3 praktijkleraren bankwerken, 1 leraar natuurkunde/werktuigkunde, 1 leraar hand-, lijn- en projectietekenen en dan nog 2 leraren voor algemeen vormend onderwijs (kort samengevat: Taal, rekenen, dat soort dingen).  
_(Bron: Beschouwingen over 125 jaar Openbaar Voortgezet Onderwijs)_.

<img class="image featured" src="images/buitenkant/voorkant_1926.jpg" alt="" />
_De voorkant van de ambachtsschool rond 1930_  
_(Bron: Foto van ansichtkaart in eigen bezit)_.

Het gebouw zag er in de jaren voor de oorlog anders uit dan nu. Dat komt omdat Enschede op 22 februari 1944 wordt getroffen door een zogenoemd vergisbombardement. Geallieerde vliegtuigen werpen duizenden brandbommen af met het idee dat ze boven een Duitse stad vlogen. Enkele van deze brandbommen vielen op de school, waardoor het volledige dak en de tweede verdieping zijn afgebrand. Gelukkig zijn er geen doden of gewonden gevallen rond de school in die tijd, omdat juist dat jaar het enige jaar is geweest waarop er geen lessen zijn gegeven (ivm het gebrek aan kolen om de boel warm te stoken). Wel zijn er verhalen over de concierge, die nog samen met in allerijl toegesnelde leerlingen en docenten heeft geprobeerd te redden wat er te redden valt.

Na deze brand hebben ze het gebouw profesorisch wat aangepast, zodanig er weer les gegeven kon worden. Het komt erop neer dat de vloer van de 2e verdieping diende als tijdelijk plafond. De trapgaten en andere gaten waren dichtgemaakt. Het heeft nog tot 1951 geduurde tot de vernieuwde kap erop zat zoals we de nu kennen en op 22 november van dat jaar werden de nieuwe theorielokalen die er bovenop waren gebouwd feestelijk geopend.

<img class="image featured" src="images/buitenkant/voorkant_1949_stijgers.jpg" alt="" />
_De ambachtsschool in de steigers in 1949_  
_(Bron: Krantenartikel uit Twentsch Dagblad Tubantia, 20-01-1949, via [Delpher](http://resolver.kb.nl/resolve?urn=MMSAEN01:000057784:mpeg21:p002))_.

Bij die (her)opening werden overigens de twee glas-in-lood ramen kado gedaan die vanuit de hal te zien zijn en de twee grote gesmeedde hoeklantarens. De glas-in-lood ramen waren ontworpen door de heer Smeele, die als docent werkte bij de school en de lantarens waren ontworpen door de heer Stroeve en de heer Klein-Nagelvoort heeft ze vervolgens gemaakt. Beide werkten ook als docent op school. Er werkten rond die tijd overigens inmiddels al zo'n 75 leraren voor de school en die bedienden samen zo'n 850 leerlingen verdeeld over dag- en avondopleidingen.

Rond 1956 waren er aantal docenten die graag een naamsverandering van de school wilden. Ze wilden _Ambachtsschool_ veranderen in _Technische School_. Het bestuur heeft dat nog 6 jaar tegen weten te houden, maar in 1962 werd het dan toch de _Technische School_. Grappig dat nu nagenoeg niemand het gebouw meer onder die naam kent. In 1975 is de Ambachtsschool opgegaan in scholengemeenschap de Marke.  
_(Bron: Beschouwingen over 125 jaar Openbaar Voortgezet Onderwijs)_.

<img class="image featured" src="images/buitenkant/schoolplein_2020.jpg" alt="" />
_Het "schoolplein" tijdens de aanleg van parkeerplaatsen in 2020_  
_(Bron: Eigen foto)_

Na deze tijd heeft er nog een ROC in gezeten en ook de scholingsboulevard Enschede heeft er nog lesgegeven. Daarna heeft het lang leeggestaan en vervolgens is het gekocht door een projectontwikkelaar. Vanaf 2018 is alles verbouwd tot 70 woonappartementen, waarbij ze geprobeerd hebben de oude stijl te behouden (en daar zijn ze ook goed in geslaagd)